Anef -iyi ad cnuɣ, ad neqqel akk d iwerǧeǧǧi.
Yal yiwen anda isreɣruɣ, ur yeẓri acu ara d-yini.
Ɣef yimsefliden ttlummuɣ, d kunwi i aɣ-igan tannumi.
Teqqarem i uqerru d umeẓẓuɣ, ccna yelha i ccḍeḥ d tguni.
Win ilemden ad yesgember, ad d-yas ɣur-wen ad yecnu.
U kunwi ad t-tmagrem s ccqer, dɣa netta ad as-yini ad nernu.
S teqlaṭ ad aken-yezzuɣer. s wacu n taɣect acu n usefru.
Win imeɛnen tinim-as wexxeṛ, fell-ak ar qabel ad d-nerzu.
Anwa ur necni ɣef tayri, almi zelgen lmeɛna-as.
Nemḥemmal baba-s yugi, nekk teǧǧa-iyi rɣiɣ fell-as.
Ha-t-a win umi neqqar tayri, ha-t-a win umi nsell yal ass.
S lɣerba d lemḥani, ttlaqaben-aγ akk leǧnas.
Ɣef leɛyun ttmeslayen, u nekkni ur neẓri d acu.
Wissen d timmi neɣ d allen, neɣ d ayen-nniḍen nettu.
Ttḍeggiren-aɣ deg yimeslayen, yiwen ur yeẓri anda itteddu.
Akit a widak yeṭṭsen, idles-nneɣ irekku.
